# Artigo 01 - Sacar partido do VLC

Esta é unha serie de artigos pensados para aproveitar o potencial de VLC.

[VLC](https://www.videolan.org/) é un reproductor de son e vídeo multiplataforma, capaz de reproducir moitos códecs e formatos, e con capacidade de streaming. É software libre, distribuído baixo licenza GPL e o meu reproductor favorito :P

Neste primer artigo centrarémonos en como escoitar a radio con VLC.

E por que a través do VLC?

Pois porque desa forma non necesitamos ter máis aplicacións instaladas ou ter que usar o navegador para escoitala radio \(o navegador usa bastantes recursos do procesador e da RAM\) e VLC ven xa instalado en moitas distribucións gnu/linux.

VLC podemos descargalo desde a sua web oficial, onde temos tamén as instruccións de instalación.

Se coñecemos a dirección http polo que emite o streaming a radio que nos interesa, podemos usala no VLC deste xeito:

**Medio&gt;Abrir ubicación de rede&gt;Rede** insertamos a url no recadro e pulsamos no botón reproducir.

![](/assets/import.png)

As url podemos buscalas nalgunha recopilación que anda pola rede, obtela da web oficial da radio ou a través de [https://tunein.com/](https://tunein.com/) da seguinte forma:

Abrimos TuneIn no navegador Firefox e buscamos a radio que nos interesa en TuneIn, neste caso o exemplo é con Radio 3 de RNE, e deixamola  reproducir un par de minutos

![](/assets/import2.png)Pulsamos o botón dereito do rato e seleccionamos Inspeccionar elemento.

![](/assets/import3.png)Aparecerá o menú inferior, seleccionamos a opción de Rede \(círculo vermello\) e ordenamos por Tamaño os resultados. Buscamos o elemento que ocupa máis tamaño\(tipo media mpeg\), pulsamos o botón dereito do rato encima del e copiamos a url.

Esta url será a que peguemos no VLC como vimos máis arriba.

